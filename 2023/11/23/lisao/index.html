<!DOCTYPE html>
<html lang="zh-Hans">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 7.0.0">

  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon-32x32-next.png">
  <link rel="icon" type="image/png" sizes="16x16" href="/images/favicon-16x16-next.png">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">



<link rel="stylesheet" href="https://cdnjs.cloudflare.com/ajax/libs/font-awesome/6.4.2/css/all.min.css" integrity="sha256-CTSx/A06dm1B063156EVh15m6Y67pAjZZaQc89LLSrU=" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/animate.css/3.1.1/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/fancyapps-ui/5.0.24/fancybox/fancybox.css" integrity="sha256-vQkngPS8jiHHH0I6ABTZroZk8NPZ7b+MUReOFE9UsXQ=" crossorigin="anonymous">

<script class="next-config" data-name="main" type="application/json">{"hostname":"duckbil.github.io","root":"/","images":"/images","scheme":"Gemini","darkmode":false,"version":"8.18.2","exturl":false,"sidebar":{"position":"left","display":"post","padding":18,"offset":12},"copycode":{"enable":false,"style":null},"fold":{"enable":false,"height":500},"bookmark":{"enable":false,"color":"#222","save":"auto"},"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"stickytabs":false,"motion":{"enable":true,"async":false,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"prism":false,"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js"></script>

    <meta name="description" content="帝高阳之苗裔兮，朕皇考曰伯庸。摄提贞于孟陬兮，惟庚寅吾以降。皇览揆余初度兮，肇锡余以嘉名：名余曰正则兮，字余曰灵均。纷吾既有此内美兮，又重之以修能。">
<meta property="og:type" content="article">
<meta property="og:title" content="离骚">
<meta property="og:url" content="https://duckbil.github.io/2023/11/23/lisao/index.html">
<meta property="og:site_name" content="Dan&#39;s Blog">
<meta property="og:description" content="帝高阳之苗裔兮，朕皇考曰伯庸。摄提贞于孟陬兮，惟庚寅吾以降。皇览揆余初度兮，肇锡余以嘉名：名余曰正则兮，字余曰灵均。纷吾既有此内美兮，又重之以修能。">
<meta property="og:locale">
<meta property="article:published_time" content="2023-11-23T03:54:53.000Z">
<meta property="article:modified_time" content="2023-12-02T04:03:25.496Z">
<meta property="article:author" content="Dan">
<meta property="article:tag" content="离骚">
<meta name="twitter:card" content="summary">


<link rel="canonical" href="https://duckbil.github.io/2023/11/23/lisao/">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-Hans","comments":true,"permalink":"https://duckbil.github.io/2023/11/23/lisao/","path":"2023/11/23/lisao/","title":"离骚"}</script>

<script class="next-config" data-name="calendar" type="application/json">""</script>
<title>离骚 | Dan's Blog</title>
  








  <noscript>
    <link rel="stylesheet" href="/css/noscript.css">
  </noscript>
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">Dan's Blog</p>
      <i class="logo-line"></i>
    </a>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签<span class="badge">6</span></a></li><li class="menu-item menu-item-category"><a href="/category/" rel="section"><i class="fa fa-th fa-fw"></i>分类</a></li><li class="menu-item menu-item-archives"><a href="/archives/" rel="section"><i class="fa fa-archive fa-fw"></i>归档<span class="badge">6</span></a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>






  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>
<div class="weather">
  <!-- 《添加“心知天气”-->
  
    <div id="tp-weather-widget"></div>
  <script>
    (function(a,h,g,f,e,d,c,b){b=function(){d=h.createElement(g);c=h.getElementsByTagName(g)[0];d.src=e;d.charset="utf-8";d.async=1;c.parentNode.insertBefore(d,c)};a["SeniverseWeatherWidgetObject"]=f;a[f]||(a[f]=function(){(a[f].q=a[f].q||[]).push(arguments)});a[f].l=+new Date();if(a.attachEvent){a.attachEvent("onload",b)}else{a.addEventListener("load",b,false)}}(window,document,"script","SeniverseWeatherWidget","//cdn.sencdn.com/widget2/static/js/bundle.js?t="+parseInt((new Date().getTime() / 100000000).toString(),10)));
    window.SeniverseWeatherWidget('show', {
      flavor: "slim",
      location: "changchun",
      geolocation: true,
      language: "zh-Hans",
      unit: "c",
      theme: "auto",
      token: "efb760e3-5326-4f08-839b-122738249a17",
      hover: "enabled",
      container: "tp-weather-widget"
    })
  </script>
  
  <!-- 添加“心知天气”》-->
  </div>

</header>
        
  
  <aside class="sidebar">

    <div class="sidebar-inner sidebar-overview-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="Dan"
      src="/images/dan.jpg">
  <p class="site-author-name" itemprop="name">Dan</p>
  <div class="site-description" itemprop="description">Dan的博客</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">6</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
        <span class="site-state-item-count">8</span>
        <span class="site-state-item-name">分类</span>
      </div>
      <div class="site-state-item site-state-tags">
          <a href="/tags/">
        <span class="site-state-item-count">6</span>
        <span class="site-state-item-name">标签</span></a>
      </div>
  </nav>
</div>
  <div class="links-of-author animated">
      <span class="links-of-author-item">
        <a href="https://github.com/duckbil" title="GitHub → https:&#x2F;&#x2F;github.com&#x2F;duckbil" rel="noopener me" target="_blank"><i class="fab fa-github fa-fw"></i>GitHub</a>
      </span>
      <span class="links-of-author-item">
        <a href="https://space.bilibili.com/454150852" title="哔哩哔哩 → https:&#x2F;&#x2F;space.bilibili.com&#x2F;454150852" rel="noopener me" target="_blank"><i class="rss fa-fw"></i>哔哩哔哩</a>
      </span>
  </div>

        </div>
      </div>
        <div class="back-to-top animated" role="button" aria-label="返回顶部">
          <i class="fa fa-arrow-up"></i>
          <span>0%</span>
        </div>
    </div>

    
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-Hans">
    <link itemprop="mainEntityOfPage" href="https://duckbil.github.io/2023/11/23/lisao/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/dan.jpg">
      <meta itemprop="name" content="Dan">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="Dan's Blog">
      <meta itemprop="description" content="Dan的博客">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="离骚 | Dan's Blog">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          离骚
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2023-11-23 11:54:53" itemprop="dateCreated datePublished" datetime="2023-11-23T11:54:53+08:00">2023-11-23</time>
    </span>
    <span class="post-meta-item">
      <span class="post-meta-item-icon">
        <i class="far fa-calendar-check"></i>
      </span>
      <span class="post-meta-item-text">更新于</span>
      <time title="修改时间：2023-12-02 12:03:25" itemprop="dateModified" datetime="2023-12-02T12:03:25+08:00">2023-12-02</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E5%8F%A4%E6%96%87/" itemprop="url" rel="index"><span itemprop="name">古文</span></a>
        </span>
          ，
        <span itemprop="about" itemscope itemtype="http://schema.org/Thing">
          <a href="/categories/%E5%8F%A4%E6%96%87/%E6%88%98%E5%9B%BD/" itemprop="url" rel="index"><span itemprop="name">战国</span></a>
        </span>
    </span>

  
    <span class="post-meta-item" title="阅读次数" id="busuanzi_container_page_pv">
      <span class="post-meta-item-icon">
        <i class="far fa-eye"></i>
      </span>
      <span class="post-meta-item-text">阅读次数：</span>
      <span id="busuanzi_value_page_pv"></span>
    </span>
</div>

        </div>
      </header>

    
    
    
    <div class="post-body" itemprop="articleBody"><p>帝高阳之苗裔兮，朕皇考曰伯庸。<br>摄提贞于孟陬兮，惟庚寅吾以降。<br>皇览揆余初度兮，肇锡余以嘉名：<br>名余曰正则兮，字余曰灵均。<br>纷吾既有此内美兮，又重之以修能。</p>
<span id="more"></span>
<p>扈江离与辟芷兮，纫秋兰以为佩。<br>汩余若将不及兮，恐年岁之不吾与。<br>朝搴阰之木兰兮，夕揽洲之宿莽。<br>日月忽其不淹兮，春与秋其代序。<br>惟草木之零落兮，恐美人之迟暮。(惟 通：唯)<br>不抚壮而弃秽兮，何不改此度？(改此度 一作：改乎此度)<br>乘骐骥以驰骋兮，来吾道夫先路！<br>昔三后之纯粹兮，固众芳之所在。<br>杂申椒与菌桂兮，岂惟纫夫蕙茝！<br>彼尧、舜之耿介兮，既遵道而得路。<br>何桀纣之猖披兮，夫唯捷径以窘步。<br>惟夫党人之偷乐兮，路幽昧以险隘。<br>岂余身之惮殃兮，恐皇舆之败绩！<br>忽奔走以先后兮，及前王之踵武。<br>荃不查余之中情兮，反信谗而齌怒。<br>余固知謇謇之为患兮，忍而不能舍也。<br>指九天以为正兮，夫唯灵修之故也。<br>曰黄昏以为期兮，羌中道而改路！<br>初既与余成言兮，后悔遁而有他。<br>余既不难夫离别兮，伤灵修之数化。<br>余既滋兰之九畹兮，又树蕙之百亩。<br>畦留夷与揭车兮，杂杜衡与芳芷。<br>冀枝叶之峻茂兮，愿俟时乎吾将刈。<br>虽萎绝其亦何伤兮，哀众芳之芜秽。<br>众皆竞进以贪婪兮，凭不厌乎求索。<br>羌内恕己以量人兮，各兴心而嫉妒。<br>忽驰骛以追逐兮，非余心之所急。<br>老冉冉其将至兮，恐修名之不立。<br>朝饮木兰之坠露兮，夕餐秋菊之落英。<br>苟余情其信姱以练要兮，长顑颔亦何伤。<br>掔木根以结茝兮，贯薜荔之落蕊。<br>矫菌桂以纫蕙兮，索胡绳之纚纚。<br>謇吾法夫前修兮，非世俗之所服。<br>虽不周于今之人兮，愿依彭咸之遗则。<br>长太息以掩涕兮，哀民生之多艰。<br>余虽好修姱以鞿羁兮，謇朝谇而夕替。<br>既替余以蕙纕兮，又申之以揽茝。<br>亦余心之所善兮，虽九死其犹未悔。<br>怨灵修之浩荡兮，终不察夫民心。<br>众女嫉余之蛾眉兮，谣诼谓余以善淫。<br>固时俗之工巧兮，偭规矩而改错。<br>背绳墨以追曲兮，竞周容以为度。<br>忳郁邑余侘傺兮，吾独穷困乎此时也。<br>宁溘死以流亡兮，余不忍为此态也。<br>鸷鸟之不群兮，自前世而固然。<br>何方圜之能周兮，夫孰异道而相安？<br>屈心而抑志兮，忍尤而攘诟。<br>伏清白以死直兮，固前圣之所厚。<br>悔相道之不察兮，延伫乎吾将反。<br>回朕车以复路兮，及行迷之未远。<br>步余马于兰皋兮，驰椒丘且焉止息。<br>进不入以离尤兮，退将复修吾初服。<br>制芰荷以为衣兮，集芙蓉以为裳。<br>不吾知其亦已兮，苟余情其信芳。<br>高余冠之岌岌兮，长余佩之陆离。<br>芳与泽其杂糅兮，唯昭质其犹未亏。<br>忽反顾以游目兮，将往观乎四荒。<br>佩缤纷其繁饰兮，芳菲菲其弥章。<br>民生各有所乐兮，余独好修以为常。<br>虽体解吾犹未变兮，岂余心之可惩。<br>女嬃之婵媛兮，申申其詈予，曰：<br>鲧婞直以亡身兮，终然夭乎羽之野。<br>汝何博謇而好修兮，纷独有此姱节？<br>薋菉葹以盈室兮，判独离而不服。<br>众不可户说兮，孰云察余之中情？<br>世并举而好朋兮，夫何茕独而不予听？<br>依前圣以节中兮，喟凭心而历兹。<br>济沅、湘以南征兮，就重华而敶词：<br>启《九辩》与《九歌》兮，夏康娱以自纵。<br>不顾难以图后兮，五子用失乎家衖。<br>羿淫游以佚畋兮，又好射夫封狐。<br>固乱流其鲜终兮，浞又贪夫厥家。<br>浇身被服强圉兮，纵欲而不忍。<br>日康娱而自忘兮，厥首用夫颠陨。<br>夏桀之常违兮，乃遂焉而逢殃。<br>后辛之菹醢兮，殷宗用而不长。<br>汤、禹俨而祗敬兮，周论道而莫差。<br>举贤才而授能兮，循绳墨而不颇。<br>皇天无私阿兮，览民德焉错辅。<br>夫维圣哲以茂行兮，苟得用此下土。<br>瞻前而顾后兮，相观民之计极。<br>夫孰非义而可用兮？孰非善而可服？<br>阽余身而危死兮，览余初其犹未悔。<br>不量凿而正枘兮，固前修以菹醢。<br>曾歔欷余郁邑兮，哀朕时之不当。<br>揽茹蕙以掩涕兮，沾余襟之浪浪。<br>跪敷衽以陈辞兮，耿吾既得此中正。<br>驷玉虬以椉鹥兮，溘埃风余上征。<br>朝发轫于苍梧兮，夕余至乎县圃。<br>欲少留此灵琐兮，日忽忽其将暮。<br>吾令羲和弭节兮，望崦嵫而勿迫。<br>路曼曼其修远兮，吾将上下而求索。(曼曼 一作：漫漫)<br>饮余马于咸池兮，总余辔乎扶桑。<br>折若木以拂日兮，聊逍遥以相羊。<br>前望舒使先驱兮，后飞廉使奔属。<br>鸾皇为余先戒兮，雷师告余以未具。<br>吾令凤鸟飞腾兮，继之以日夜。<br>飘风屯其相离兮，帅云霓而来御。<br>纷总总其离合兮，斑陆离其上下。<br>吾令帝阍开关兮，倚阊阖而望予。<br>时暧暧其将罢兮，结幽兰而延伫。<br>世溷浊而不分兮，好蔽美而嫉妒。<br>朝吾将济于白水兮，登阆风而绁马。<br>忽反顾以流涕兮，哀高丘之无女。<br>溘吾游此春宫兮，折琼枝以继佩。<br>及荣华之未落兮，相下女之可诒。<br>吾令丰隆乘云兮，求宓妃之所在。<br>解佩纕以结言兮，吾令謇修以为理。<br>纷总总其离合兮，忽纬繣其难迁。<br>夕归次于穷石兮，朝濯发乎洧盘。<br>保厥美以骄傲兮，日康娱以淫游。<br>虽信美而无礼兮，来违弃而改求。<br>览相观于四极兮，周流乎天余乃下。<br>望瑶台之偃蹇兮，见有娀之佚女。<br>吾令鸩为媒兮，鸩告余以不好。<br>雄鸠之鸣逝兮，余犹恶其佻巧。<br>心犹豫而狐疑兮，欲自适而不可。<br>凤皇既受诒兮，恐高辛之先我。<br>欲远集而无所止兮，聊浮游以逍遥。<br>及少康之未家兮，留有虞之二姚。<br>理弱而媒拙兮，恐导言之不固。<br>世溷浊而嫉贤兮，好蔽美而称恶。<br>闺中既以邃远兮，哲王又不寤。<br>怀朕情而不发兮，余焉能忍而与此终古？<br>索琼茅以筳篿兮，命灵氛为余占之。<br>曰：两美其必合兮，孰信修而慕之？<br>思九州之博大兮，岂惟是其有女？<br>曰：勉远逝而无狐疑兮，孰求美而释女？<br>何所独无芳草兮，尔何怀乎故宇？<br>世幽昧以昡曜兮，孰云察余之善恶？<br>民好恶其不同兮，惟此党人其独异！<br>户服艾以盈要兮，谓幽兰其不可佩。<br>览察草木其犹未得兮，岂珵美之能当？<br>苏粪壤以充祎兮，谓申椒其不芳。<br>欲从灵氛之吉占兮，心犹豫而狐疑。<br>巫咸将夕降兮，怀椒糈而要之。<br>百神翳其备降兮，九疑缤其并迎。<br>皇剡剡其扬灵兮，告余以吉故。<br>曰：勉升降以上下兮，求矩矱之所同。<br>汤、禹俨而求合兮，挚、咎繇而能调。<br>苟中情其好修兮，又何必用夫行媒？<br>说操筑于傅岩兮，武丁用而不疑。<br>吕望之鼓刀兮，遭周文而得举。<br>宁戚之讴歌兮，齐桓闻以该辅。<br>及年岁之未晏兮，时亦犹其未央。<br>恐鹈鴂之先鸣兮，使夫百草为之不芳。<br>何琼佩之偃蹇兮，众薆然而蔽之。<br>惟此党人之不谅兮，恐嫉妒而折之。<br>时缤纷其变易兮，又何可以淹留？<br>兰芷变而不芳兮，荃蕙化而为茅。<br>何昔日之芳草兮，今直为此萧艾也？<br>岂其有他故兮，莫好修之害也！<br>余以兰为可恃兮，羌无实而容长。<br>委厥美以从俗兮，苟得列乎众芳。<br>椒专佞以慢慆兮，樧又欲充夫佩帏。<br>既干进而务入兮，又何芳之能祗？<br>固时俗之流从兮，又孰能无变化？<br>览椒兰其若兹兮，又况揭车与江离？<br>惟兹佩之可贵兮，委厥美而历兹。<br>芳菲菲而难亏兮，芬至今犹未沬。<br>和调度以自娱兮，聊浮游而求女。<br>及余饰之方壮兮，周流观乎上下。<br>灵氛既告余以吉占兮，历吉日乎吾将行。<br>折琼枝以为羞兮，精琼爢以为粻。<br>为余驾飞龙兮，杂瑶象以为车。<br>何离心之可同兮？吾将远逝以自疏。<br>邅吾道夫昆仑兮，路修远以周流。<br>扬云霓之晻蔼兮，鸣玉鸾之啾啾。<br>朝发轫于天津兮，夕余至乎西极。<br>凤皇翼其承旗兮，高翱翔之翼翼。<br>忽吾行此流沙兮，遵赤水而容与。<br>麾蛟龙使梁津兮，诏西皇使涉予。<br>路修远以多艰兮，腾众车使径待。<br>路不周以左转兮，指西海以为期。<br>屯余车其千乘兮，齐玉轪而并驰。<br>驾八龙之婉婉兮，载云旗之委蛇。<br>抑志而弭节兮，神高驰之邈邈。<br>奏《九歌》而舞《韶》兮，聊假日以媮乐。<br>陟升皇之赫戏兮，忽临睨夫旧乡。<br>仆夫悲余马怀兮，蜷局顾而不行。<br>乱曰：已矣哉！<br>国无人莫我知兮，又何怀乎故都！<br>既莫足与为美政兮，吾将从彭咸之所居！</p>

    </div>

    
    
    

    <footer class="post-footer">
          <div class="post-tags">
              <a href="/tags/%E7%A6%BB%E9%AA%9A/" rel="tag"># 离骚</a>
          </div>

        

          <div class="post-nav">
            <div class="post-nav-item">
                <a href="/2023/11/22/Meng/" rel="prev" title="氓">
                  <i class="fa fa-angle-left"></i> 氓
                </a>
            </div>
            <div class="post-nav-item">
                <a href="/2023/11/23/afanggongfu/" rel="next" title="阿房宫赋">
                  阿房宫赋 <i class="fa fa-angle-right"></i>
                </a>
            </div>
          </div>
    </footer>
  </article>
</div>






</div>
  </main>

  <footer class="footer">
    <div class="footer-inner">

  <div class="copyright">
    &copy; 
    <span itemprop="copyrightYear">2023</span>
    <span class="with-love">
      <i class="fa fa-heart"></i>
    </span>
    <span class="author" itemprop="copyrightHolder">Dan</span>
  </div>
<div class="busuanzi-count">
    <span class="post-meta-item" id="busuanzi_container_site_uv">
      <span class="post-meta-item-icon">
        <i class="fa fa-user"></i>
      </span>
      <span class="site-uv" title="总访客量">
        <span id="busuanzi_value_site_uv"></span>
      </span>
    </span>
    <span class="post-meta-item" id="busuanzi_container_site_pv">
      <span class="post-meta-item-icon">
        <i class="fa fa-eye"></i>
      </span>
      <span class="site-pv" title="总访问量">
        <span id="busuanzi_value_site_pv"></span>
      </span>
    </span>
</div><script color="0,0,255" opacity="0.5" zIndex="-1" count="99" src="https://cdn.jsdelivr.net/npm/canvas-nest.js@1/dist/canvas-nest.js"></script>

    </div>
  </footer>

  

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="https://cdnjs.cloudflare.com/ajax/libs/animejs/3.2.1/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous"></script>
  <script src="https://cdnjs.cloudflare.com/ajax/libs/fancyapps-ui/5.0.24/fancybox/fancybox.umd.js" integrity="sha256-oyhjPiYRWGXaAt+ny/mTMWOnN1GBoZDUQnzzgC7FRI4=" crossorigin="anonymous"></script>
<script src="/js/comments.js"></script><script src="/js/utils.js"></script><script src="/js/motion.js"></script><script src="/js/next-boot.js"></script>

  <script src="https://cdnjs.cloudflare.com/ajax/libs/hexo-generator-searchdb/1.4.1/search.js" integrity="sha256-1kfA5uHPf65M5cphT2dvymhkuyHPQp5A53EGZOnOLmc=" crossorigin="anonymous"></script>
<script src="/js/third-party/search/local-search.js"></script>




  <script src="/js/third-party/fancybox.js"></script>



  
  <script async src="https://busuanzi.ibruce.info/busuanzi/2.3/busuanzi.pure.mini.js"></script>





  <script type="text/javascript" src="/js/category.js"></script>
<script src="/live2dw/lib/L2Dwidget.min.js?094cbace49a39548bed64abff5988b05"></script><script>L2Dwidget.init({"model":{"jsonPath":"/live2dw/assets/miku.model.json"},"display":{"position":"right","width":120,"height":180},"mobile":{"show":true},"log":false,"pluginJsPath":"lib/","pluginModelPath":"assets/","pluginRootPath":"live2dw/","tagMode":false});</script></body>
</html>
