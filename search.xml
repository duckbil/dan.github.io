<?xml version="1.0" encoding="utf-8"?>
<search>
  <entry>
    <title>氓</title>
    <url>/2023/11/22/Meng/</url>
    <content><![CDATA[<p>氓<br>氓之蚩蚩，抱布贸丝。<br>匪来贸丝，来即我谋。<br>送子涉淇，至于顿丘。<br>匪我愆期，子无良媒。<br>将子无怒，秋以为期。<br>乘彼垝垣，以望复关。<br>不见复关，泣涕涟涟。<br>即见复关，载笑载言。<br>尔卜尔筮，体无咎言。</p>
<span id="more"></span>
<p>以尔车来，以我贿迁。<br>桑之未落，其叶沃若。<br>于嗟鸠兮，无食桑葚！<br>于嗟女兮，无与士耽！<br>士之耽兮，犹可说也。<br>女之耽兮，不可说也！<br>桑之落矣，其黄而陨。<br>自我徂尔，三岁食贫。<br>淇水汤汤，渐车帷裳。<br>女也不爽，士贰其行。<br>士也罔极，二三其德。<br>三岁为妇，靡室劳矣。<br>夙兴夜寐，靡有朝矣。<br>言既遂矣，至于暴矣。<br>兄弟不知，咥其笑矣。<br>静言思之，躬自悼矣。<br>及尔偕老，老使我怨。<br>淇则有岸，隰则有泮。<br>总角之宴，言笑晏晏，<br>信誓旦旦，不思其反。<br>反是不思，亦已焉哉！</p>
]]></content>
      <categories>
        <category>诗歌</category>
        <category>诗经</category>
      </categories>
      <tags>
        <tag>无名</tag>
      </tags>
  </entry>
  <entry>
    <title>上善若水</title>
    <url>/2023/11/19/ShangShanRuoShui/</url>
    <content><![CDATA[<p>上善若水<br>水善利万物而不争，处众人之所恶，故几于道。</p>
<span id="more"></span>
<p>居，善地；与，善仁；心，善渊；言，善信；政，善治；事，善能；动，善时。<br>夫惟不争，故无尤。<br>                  ———-《道德经》</p>
]]></content>
      <categories>
        <category>古文</category>
        <category>战国</category>
        <category>道德经</category>
      </categories>
      <tags>
        <tag>老子</tag>
        <tag>道</tag>
      </tags>
  </entry>
  <entry>
    <title>蒹葭</title>
    <url>/2023/11/22/JianJia/</url>
    <content><![CDATA[<p>蒹葭<br>蒹葭苍苍，白露为霜。<br>所谓伊人，在水一方。<br>随洄从之，道阻且长。<br>溯游从之，宛在水中央。<br>蒹葭萋萋，白露未晞。</p>
<span id="more"></span>
<p>所谓伊人，在水之湄。<br>溯洄从之，道阻且跻。<br>溯游从之，宛在水中坻。<br>蒹葭采采，白露未已。<br>所谓伊人，在水之涘。<br>溯洄从之，道阻且右。<br>溯游从之，宛在水中沚。</p>
]]></content>
      <categories>
        <category>诗歌</category>
        <category>诗经</category>
      </categories>
      <tags>
        <tag>无名</tag>
      </tags>
  </entry>
  <entry>
    <title>阿房宫赋</title>
    <url>/2023/11/23/afanggongfu/</url>
    <content><![CDATA[<p>六王毕，四海一，蜀山兀，阿房出。覆压三百余里，隔离天日。骊山北构而西折，直走咸阳。二川溶溶，流入宫墙。五步一楼，十步一阁；廊腰缦回，檐牙高啄；各抱地势，钩心斗角。盘盘焉，囷囷焉，蜂房水涡，矗不知其几千万落。长桥卧波，未云何龙？复道行空，不霁何虹？高低冥迷，不知西东。歌台暖响，春光融融；舞殿冷袖，风雨凄凄。一日之内，一宫之间，而气候不齐。</p>
<span id="more"></span>


<p>妃嫔媵嫱，王子皇孙，辞楼下殿，辇来于秦。朝歌夜弦，为秦宫人。明星荧荧，开妆镜也；绿云扰扰，梳晓鬟也；渭流涨腻，弃脂水也；烟斜雾横，焚椒兰也。雷霆乍惊，宫车过也；辘辘远听，杳不知其所之也。一肌一容，尽态极妍，缦立远视，而望幸焉；有不得见者三十六年。燕赵之收藏，韩魏之经营，齐楚之精英，几世几年，剽掠其人，倚叠如山；一旦不能有，输来其间，鼎铛玉石，金块珠砾，弃掷逦迤，秦人视之，亦不甚惜。</p>
<p>嗟乎！一人之心，千万人之心也。秦爱纷奢，人亦念其家。奈何取之尽锱铢，用之如泥沙？使负栋之柱，多于南亩之农夫；架梁之椽，多于机上之工女；瓦缝参差，多于周身之帛缕；直栏横槛多于九土之城郭；钉头磷磷，多于在庾之粟粒；管弦呕哑，多于市人之言语。使天下之人，不敢言而敢怒。独夫之心，日益骄固。戍卒叫，函谷举，楚人一炬，可怜焦土！</p>
<p>呜呼！灭六国者六国也，非秦也。族秦者秦也，非天下也。嗟夫！使六国各爱其人，则足以拒秦；使秦复爱六国之人，则递三世可至万世而为君，谁得而族灭也？秦人不暇自哀，而后人哀之；后人哀之而不鉴之，亦使后人而复哀后人也</p>
]]></content>
      <categories>
        <category>古文</category>
        <category>唐朝</category>
        <category>后唐</category>
      </categories>
      <tags>
        <tag>杜牧</tag>
      </tags>
  </entry>
  <entry>
    <title>离骚</title>
    <url>/2023/11/23/lisao/</url>
    <content><![CDATA[<p>帝高阳之苗裔兮，朕皇考曰伯庸。<br>摄提贞于孟陬兮，惟庚寅吾以降。<br>皇览揆余初度兮，肇锡余以嘉名：<br>名余曰正则兮，字余曰灵均。<br>纷吾既有此内美兮，又重之以修能。</p>
<span id="more"></span>
<p>扈江离与辟芷兮，纫秋兰以为佩。<br>汩余若将不及兮，恐年岁之不吾与。<br>朝搴阰之木兰兮，夕揽洲之宿莽。<br>日月忽其不淹兮，春与秋其代序。<br>惟草木之零落兮，恐美人之迟暮。(惟 通：唯)<br>不抚壮而弃秽兮，何不改此度？(改此度 一作：改乎此度)<br>乘骐骥以驰骋兮，来吾道夫先路！<br>昔三后之纯粹兮，固众芳之所在。<br>杂申椒与菌桂兮，岂惟纫夫蕙茝！<br>彼尧、舜之耿介兮，既遵道而得路。<br>何桀纣之猖披兮，夫唯捷径以窘步。<br>惟夫党人之偷乐兮，路幽昧以险隘。<br>岂余身之惮殃兮，恐皇舆之败绩！<br>忽奔走以先后兮，及前王之踵武。<br>荃不查余之中情兮，反信谗而齌怒。<br>余固知謇謇之为患兮，忍而不能舍也。<br>指九天以为正兮，夫唯灵修之故也。<br>曰黄昏以为期兮，羌中道而改路！<br>初既与余成言兮，后悔遁而有他。<br>余既不难夫离别兮，伤灵修之数化。<br>余既滋兰之九畹兮，又树蕙之百亩。<br>畦留夷与揭车兮，杂杜衡与芳芷。<br>冀枝叶之峻茂兮，愿俟时乎吾将刈。<br>虽萎绝其亦何伤兮，哀众芳之芜秽。<br>众皆竞进以贪婪兮，凭不厌乎求索。<br>羌内恕己以量人兮，各兴心而嫉妒。<br>忽驰骛以追逐兮，非余心之所急。<br>老冉冉其将至兮，恐修名之不立。<br>朝饮木兰之坠露兮，夕餐秋菊之落英。<br>苟余情其信姱以练要兮，长顑颔亦何伤。<br>掔木根以结茝兮，贯薜荔之落蕊。<br>矫菌桂以纫蕙兮，索胡绳之纚纚。<br>謇吾法夫前修兮，非世俗之所服。<br>虽不周于今之人兮，愿依彭咸之遗则。<br>长太息以掩涕兮，哀民生之多艰。<br>余虽好修姱以鞿羁兮，謇朝谇而夕替。<br>既替余以蕙纕兮，又申之以揽茝。<br>亦余心之所善兮，虽九死其犹未悔。<br>怨灵修之浩荡兮，终不察夫民心。<br>众女嫉余之蛾眉兮，谣诼谓余以善淫。<br>固时俗之工巧兮，偭规矩而改错。<br>背绳墨以追曲兮，竞周容以为度。<br>忳郁邑余侘傺兮，吾独穷困乎此时也。<br>宁溘死以流亡兮，余不忍为此态也。<br>鸷鸟之不群兮，自前世而固然。<br>何方圜之能周兮，夫孰异道而相安？<br>屈心而抑志兮，忍尤而攘诟。<br>伏清白以死直兮，固前圣之所厚。<br>悔相道之不察兮，延伫乎吾将反。<br>回朕车以复路兮，及行迷之未远。<br>步余马于兰皋兮，驰椒丘且焉止息。<br>进不入以离尤兮，退将复修吾初服。<br>制芰荷以为衣兮，集芙蓉以为裳。<br>不吾知其亦已兮，苟余情其信芳。<br>高余冠之岌岌兮，长余佩之陆离。<br>芳与泽其杂糅兮，唯昭质其犹未亏。<br>忽反顾以游目兮，将往观乎四荒。<br>佩缤纷其繁饰兮，芳菲菲其弥章。<br>民生各有所乐兮，余独好修以为常。<br>虽体解吾犹未变兮，岂余心之可惩。<br>女嬃之婵媛兮，申申其詈予，曰：<br>鲧婞直以亡身兮，终然夭乎羽之野。<br>汝何博謇而好修兮，纷独有此姱节？<br>薋菉葹以盈室兮，判独离而不服。<br>众不可户说兮，孰云察余之中情？<br>世并举而好朋兮，夫何茕独而不予听？<br>依前圣以节中兮，喟凭心而历兹。<br>济沅、湘以南征兮，就重华而敶词：<br>启《九辩》与《九歌》兮，夏康娱以自纵。<br>不顾难以图后兮，五子用失乎家衖。<br>羿淫游以佚畋兮，又好射夫封狐。<br>固乱流其鲜终兮，浞又贪夫厥家。<br>浇身被服强圉兮，纵欲而不忍。<br>日康娱而自忘兮，厥首用夫颠陨。<br>夏桀之常违兮，乃遂焉而逢殃。<br>后辛之菹醢兮，殷宗用而不长。<br>汤、禹俨而祗敬兮，周论道而莫差。<br>举贤才而授能兮，循绳墨而不颇。<br>皇天无私阿兮，览民德焉错辅。<br>夫维圣哲以茂行兮，苟得用此下土。<br>瞻前而顾后兮，相观民之计极。<br>夫孰非义而可用兮？孰非善而可服？<br>阽余身而危死兮，览余初其犹未悔。<br>不量凿而正枘兮，固前修以菹醢。<br>曾歔欷余郁邑兮，哀朕时之不当。<br>揽茹蕙以掩涕兮，沾余襟之浪浪。<br>跪敷衽以陈辞兮，耿吾既得此中正。<br>驷玉虬以椉鹥兮，溘埃风余上征。<br>朝发轫于苍梧兮，夕余至乎县圃。<br>欲少留此灵琐兮，日忽忽其将暮。<br>吾令羲和弭节兮，望崦嵫而勿迫。<br>路曼曼其修远兮，吾将上下而求索。(曼曼 一作：漫漫)<br>饮余马于咸池兮，总余辔乎扶桑。<br>折若木以拂日兮，聊逍遥以相羊。<br>前望舒使先驱兮，后飞廉使奔属。<br>鸾皇为余先戒兮，雷师告余以未具。<br>吾令凤鸟飞腾兮，继之以日夜。<br>飘风屯其相离兮，帅云霓而来御。<br>纷总总其离合兮，斑陆离其上下。<br>吾令帝阍开关兮，倚阊阖而望予。<br>时暧暧其将罢兮，结幽兰而延伫。<br>世溷浊而不分兮，好蔽美而嫉妒。<br>朝吾将济于白水兮，登阆风而绁马。<br>忽反顾以流涕兮，哀高丘之无女。<br>溘吾游此春宫兮，折琼枝以继佩。<br>及荣华之未落兮，相下女之可诒。<br>吾令丰隆乘云兮，求宓妃之所在。<br>解佩纕以结言兮，吾令謇修以为理。<br>纷总总其离合兮，忽纬繣其难迁。<br>夕归次于穷石兮，朝濯发乎洧盘。<br>保厥美以骄傲兮，日康娱以淫游。<br>虽信美而无礼兮，来违弃而改求。<br>览相观于四极兮，周流乎天余乃下。<br>望瑶台之偃蹇兮，见有娀之佚女。<br>吾令鸩为媒兮，鸩告余以不好。<br>雄鸠之鸣逝兮，余犹恶其佻巧。<br>心犹豫而狐疑兮，欲自适而不可。<br>凤皇既受诒兮，恐高辛之先我。<br>欲远集而无所止兮，聊浮游以逍遥。<br>及少康之未家兮，留有虞之二姚。<br>理弱而媒拙兮，恐导言之不固。<br>世溷浊而嫉贤兮，好蔽美而称恶。<br>闺中既以邃远兮，哲王又不寤。<br>怀朕情而不发兮，余焉能忍而与此终古？<br>索琼茅以筳篿兮，命灵氛为余占之。<br>曰：两美其必合兮，孰信修而慕之？<br>思九州之博大兮，岂惟是其有女？<br>曰：勉远逝而无狐疑兮，孰求美而释女？<br>何所独无芳草兮，尔何怀乎故宇？<br>世幽昧以昡曜兮，孰云察余之善恶？<br>民好恶其不同兮，惟此党人其独异！<br>户服艾以盈要兮，谓幽兰其不可佩。<br>览察草木其犹未得兮，岂珵美之能当？<br>苏粪壤以充祎兮，谓申椒其不芳。<br>欲从灵氛之吉占兮，心犹豫而狐疑。<br>巫咸将夕降兮，怀椒糈而要之。<br>百神翳其备降兮，九疑缤其并迎。<br>皇剡剡其扬灵兮，告余以吉故。<br>曰：勉升降以上下兮，求矩矱之所同。<br>汤、禹俨而求合兮，挚、咎繇而能调。<br>苟中情其好修兮，又何必用夫行媒？<br>说操筑于傅岩兮，武丁用而不疑。<br>吕望之鼓刀兮，遭周文而得举。<br>宁戚之讴歌兮，齐桓闻以该辅。<br>及年岁之未晏兮，时亦犹其未央。<br>恐鹈鴂之先鸣兮，使夫百草为之不芳。<br>何琼佩之偃蹇兮，众薆然而蔽之。<br>惟此党人之不谅兮，恐嫉妒而折之。<br>时缤纷其变易兮，又何可以淹留？<br>兰芷变而不芳兮，荃蕙化而为茅。<br>何昔日之芳草兮，今直为此萧艾也？<br>岂其有他故兮，莫好修之害也！<br>余以兰为可恃兮，羌无实而容长。<br>委厥美以从俗兮，苟得列乎众芳。<br>椒专佞以慢慆兮，樧又欲充夫佩帏。<br>既干进而务入兮，又何芳之能祗？<br>固时俗之流从兮，又孰能无变化？<br>览椒兰其若兹兮，又况揭车与江离？<br>惟兹佩之可贵兮，委厥美而历兹。<br>芳菲菲而难亏兮，芬至今犹未沬。<br>和调度以自娱兮，聊浮游而求女。<br>及余饰之方壮兮，周流观乎上下。<br>灵氛既告余以吉占兮，历吉日乎吾将行。<br>折琼枝以为羞兮，精琼爢以为粻。<br>为余驾飞龙兮，杂瑶象以为车。<br>何离心之可同兮？吾将远逝以自疏。<br>邅吾道夫昆仑兮，路修远以周流。<br>扬云霓之晻蔼兮，鸣玉鸾之啾啾。<br>朝发轫于天津兮，夕余至乎西极。<br>凤皇翼其承旗兮，高翱翔之翼翼。<br>忽吾行此流沙兮，遵赤水而容与。<br>麾蛟龙使梁津兮，诏西皇使涉予。<br>路修远以多艰兮，腾众车使径待。<br>路不周以左转兮，指西海以为期。<br>屯余车其千乘兮，齐玉轪而并驰。<br>驾八龙之婉婉兮，载云旗之委蛇。<br>抑志而弭节兮，神高驰之邈邈。<br>奏《九歌》而舞《韶》兮，聊假日以媮乐。<br>陟升皇之赫戏兮，忽临睨夫旧乡。<br>仆夫悲余马怀兮，蜷局顾而不行。<br>乱曰：已矣哉！<br>国无人莫我知兮，又何怀乎故都！<br>既莫足与为美政兮，吾将从彭咸之所居！</p>
]]></content>
      <categories>
        <category>古文</category>
        <category>战国</category>
      </categories>
      <tags>
        <tag>离骚</tag>
      </tags>
  </entry>
  <entry>
    <title>洛克王国</title>
    <url>/2023/11/23/luokewangguo/</url>
    <content><![CDATA[<span id="more"></span>
<p><img src="/images/luoke/1.png"><br>蜃海齿鲨</p>
<p><img src="/images/luoke/2.png"><br>宝石利乌</p>
<p><img src="/images/luoke/3.png"><br>硕果格兰</p>
<p><img src="/images/luoke/4.png"><br>小魔方</p>
<p><img src="/images/luoke/5.png"><br>驭萝侠兔</p>
<p><img src="/images/luoke/6.png"><br>震雷圣子</p>
<p><img src="/images/luoke/7.png"><br>磁暴妖兽</p>
<p><img src="/images/luoke/8.png"><br>星舰萝萝（可爱捏）</p>
<p><img src="/images/luoke/9.png"><br>霜羽萌皇</p>
<p><img src="/images/luoke/10.png"><br>裂创虎神</p>
<p><img src="/images/luoke/11.png"><br>曼媞丝</p>
<p><img src="/images/luoke/12.png"><br>灵渺星姬（直呼老婆！）</p>
<p><img src="/images/luoke/13.png"><br>嬉游（二老婆）</p>
<p><img src="/images/luoke/14.png"><br>魅小妹（小时候最喜欢的）</p>
<p><img src="/images/luoke/15.png"><br>喵喵（御三家中最喜欢的）</p>
<p><img src="/images/luoke/16.png"><br>火花（御三家）</p>
<p><img src="/images/luoke/17.png"><br>水蓝蓝（御三家，可爱捏）</p>
]]></content>
      <categories>
        <category>游戏</category>
      </categories>
      <tags>
        <tag>洛克王国</tag>
      </tags>
  </entry>
</search>
